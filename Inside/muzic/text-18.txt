Яку музику найбільше люблять українці?
Українці люблять поп-музику, класичну, народну музику, шансон, рок, диско, та джаз - соцопитування.

Читати далі...

Результати соцопитування

Згідно з результатами опитування, проведеного Соціологічною групою "Рейтинг", найулюбленішими стилями музики для українців є поп-музика (26%), класична (25%) і народна музика (21%), а також шансон (18%).

В оприлюдненому на сайті "Рейтингу" у четвер релізі за результатами проведеного у вересні соцопитування, далі в рейтингу музичних уподобань рок (14%), танцювальна музика/диско (12%), клубна музика (8%) і джаз (7%). Реп, романси та духовну музику обрали по 6%, електронну, блюз і хіп-хоп люблять по 4%, авторську - 3%. Важкий рок популярний лише серед 2%, так само як і реггі. Лише 4% українців не люблять музику взагалі.

"Незважаючи на те, що поп-музика залишається лідером переваг, у десятирічній динаміці відсоток тих, кому вона подобається, став менше (з 32% до 26%). Також удвічі менше цього року обирали романси (6% проти 12% у 2009 р.). Зменшилася і кількість любителів шансону (з 22% до 18%), а також поціновувачів народної музики (з 25% до 21%)", - зазначено в повідомленні.